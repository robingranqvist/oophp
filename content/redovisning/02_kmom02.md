---
---
Redovisning kmom02
=========================

###Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?

UML-diagram är enligt mig väldigt tydliga och snygga, och ger en bra överblick över kodens struktur och flöde, men känns mera som en planering av hur strukturen skall se ut innan man skrivit koden. phpDocumentor’s sätt att dokumentera koden känns mer som en “fullständig” dokumentation för om t.ex. En helt ny programmerare skall lägga sig in i ens projekt i detalj. Make doc gjorde det förvånandsvärt enkelt att skapa en dokumentation för hela projektet.

###Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?

Även om videoserien för denna uppgift var väldigt hjälpsam så tog det faktiskt en relativt lång stund för mig att fundera ut hur jag skulle överföra spelet in i min me-sida. Jag hade skrivit min kod från kmom01 på ett lite icke organiserat sätt, vilket skapade lite problem vid överflyttningen.

Jag fick skriva om min kod en aning, dels p.g.a. hur oorganiserad den var, men grundstrukturen kunde jag hålla till stor del. Guess-klassen behövde jag dock inte ändra på alls. Dessutom skrev jag om CSS-koden till ett lite nyare och snyggare user interface som jag tyckte passade in på me-sidan.

###Hur känns det att skriva kod utanför och inuti ramverket, ser du fördelar och nackdelar med de olika sätten?

I detta kursmoment tyckte jag att det var lite förvirrande med ramverket, router och variabler som skulle skickas in och synas på sidan genom $data-arrayen. Detta är då i jämförelse med att skriva Guess-uppgiften utanför ramverket i tidigare kursmomentet, som för mig gick mycket smidigare. Mot slutet när jag började förstå hur det fungerade kändes det dock bättre, även om jag märker att det ännu finns mycket att lära sig.

###Vilken är din TIL för detta kmom?

Min TIL för detta kursmoment är att det alltid är bättre att skriva välkommenterad organiserad kod, även om det tar längre tid att skriva koden.
