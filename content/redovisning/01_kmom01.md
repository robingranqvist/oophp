---
---
Redovisning kmom01
=========================

###Har du tidigare kunskaper (eller förutfattade meningar) i objektorienterad programmering i PHP eller något annat språk?

Jag har kunskaper inom objektsorienterad programmering från den tidigare objektsorienterade programmeringskursen inom Python. Dock har jag inte direkt några förutfattade meningar om det.

###Hur gick det att komma in i PHP och programmering med objekt och klasser?

Eftersom att man har lite erfarenhet från tidigare kurser så kändes det mycket enklare att denna gång komma in i tankesättet bakom objektsorienterad programmering. Även om man måste komma ihåg hur man skriver det i PHP (variationer som "->" t.ex.) så har man ändå en grund i just tankesättet bakom det, och förstår hur saker och ting hänger ihop.

###Hur det gick det att utföra uppgiften “Gissa numret”?

"Gissa numret"-uppgiften gick förvånandsvärt bra för mig att slutföra, och jag tror att jag har följt kraven till punkt och pricka. Det svåraste för mig var nog att försöka hålla koden organiserad och tydlig att läsa.

###Vilken taktik valde du för att lagra spelet i sessionen?

När sidan laddas för första gången (eller om sessionen förstörs genom restart-knappen) så skapar jag ett "Guess-objekt" och lagra det i sessionvariabeln "guess", samt genererar ett slumpmässigt nummer. Detta nummer sparar jag i en sessionvariabel "secretnumber". Hur många försök som finns kvar lagras i en sessionvariabel kallad "tries".

När användaren gissar ett nummer skickas numret genom formuläret (med en postmetod) in i hanteringssidan "formAction.php" där svaret kollas genom att skickas som ett argument in i makeGuess-metoden som returnerar rätt, fel eller guessException. Svaret från denna metod skickas sedan in i en sessionvariabel kallad "answer", användaren redirectas tillbaka till index och svaret skrivs ut.

Dessutom minskar antalet försök i "tries"-sessionvariabeln beroende på vad användaren har svarat, och om försöken är slut stoppas spelet genom if/else-statements i makeGuess-metoden.

Det hemliga numret visas om användaren klickar på "Cheat"-knappen. Då skrivs "secretnumber"-sessionvariabeln ut genom en enkel "echo".

###Gick det bra att komma igång med Git och GitHub, du gjorde ungefär samma i design-kursen?

Git-delen gick bra, och allting är taggat och uppladdat i mitt eget repo kallat "oophp" på mitt egna Github-konto.

###Har du några inledande reflektioner kring me-sidan och dess struktur, känner du igen dig från design-kursen?

Me-sidans struktur känner jag igen rätt bra. Det enda jag reagerade på var den minifierade css stylesheet'en. Jag kollade dock igenom videoserien för me-sidan och såg att det fanns en video om just detta, så jag kopierade dbwebb-klonen och gjorde några simpla ändringar för att göra stylen lite mer personlig. Jag tog även bort flash-bilden eftersom jag tyckte att den inte behövdes.

###Vilken är din TIL för detta kmom?

Mitt TIL för detta kmom är att jag föredrar att kommentera min kod för mycket istället för för lite. Detta hjälper mig att hålla koden någonlunda organiserad och ha en bättre översikt.


